30 l'lBULLl ΗΒ. ll. 4. b.

Ilaec fecere malas: hinc clavim ianpa sensit
Et coepit custos liminis esse canis.
Sed, pretium si grande feras, custodia victa est,
Nec prohibent claves, et canis ipse tacet.
Heu quicunque dedit sormam caelestis avarae, 35
Quale bonum multis attulit ille malis!
Hinc fletus rixaeque sonant, haec denique causa
Fecit ut infamis hic deus essct Amor.
At tibi, quae pretio victos excludis amantes,
Eripiunt partas ventus et ignis opes: 40
Quin tuntum iuvenes spectent incendia laeti,
Nec quisquam flammae sedulus addat aquam.
Seu veniet tibi mora, nec erit qui lugeat ullua,
Nec qui det maestas munus in exequias.
At bona quae nec avara fuit, centum licet annos 45 ⁴
Vixerit, ardentem flebitur ante rogum:
Atque aliquis senior veteres veneratus amores
Annua constructo serta dabit tumulo
Et ‘bene’ discedens dicet ‘placideque quiescas,
Terraque securae sit super ossa levis? 50
Vera quidem moneo, sed prosunt quid mihi verul
Illius est nobis lege colendus Amor.
Quin etiam sedes iubeat si vendere avitas,
Ite sub imperium sub titulumque, Lares.
Quicquid habet Circe, quicquid Medea veneni, 55
Quicquid et herbarum Thessala terra gerit,
Et quod, ubi indomitis gregibus Venus afflat amores,
Hippomanes cupidae stillat ab inguine equae,
Si modo me placido videat Nemesis mea uultu,
Mille alias herbas misceat illa, bibam. 60

V.

Phoebe, favo: novus ingreditur tua templa sacerdos:
Huc age cum cithara carminibusque veni.

Nunc te vocales impellere pollice chordas,
Nunc precor ad laudes flectere verba mea.

lpse triumphali devinctus tempora lauro, b

 

